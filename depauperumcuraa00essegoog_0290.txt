nrrnocus.

Prospero fortunae flatu usi iam ad optatos exitus per·
vecti sumus. Restat ut paulisper respicientes eorum quae
cognovimus rationem subducamus, Vel potius, quae in
Prooemio scripsi, hio repetere nihil habet utilitatis. Ibi
enim iam summatim exposui „ea quae Romanorum publi·
cis privatisque rationibus pro viribus meis diligenter ex·
cussis confirmari posse mihi vide(ba)ntur.’' Neque quae
de singulis locis iudicabam, in singulis capitibus non effudi.
Attamen una comprehensione omnia complecti non indi·
gnum videtur. ι) Qui contendere velit Romanos pauperum
rationibus haudquaquam prospexisse, is vehementer erra·
bit. At medicinae imbecilliores erant quam morbus. Im·
mo tantum aberat ut paupertatis malum re vera reprime·
retur, ut quodam modo etiam augesceret et in dies altiores
ageret radices. Non in Sallustii tantum aetatem caditvox
illa pervulgata: „Iuventus quae in agris manuum mercede
inopiam toleraverat, privatis atque publicis largitionibus
excita urbanum otium ingrato labori praetulerat.’' Iu di-
versissimis donis spargendis enitebant locupletes Romani;
in turbulenta multitudine delenienda nemini cedebant;
verae tamen illius misericordiae et caritatis, quae in Euan-
gelio praecipiuntur, erant expertes. Nam illae quoquevir·
tutes unius Spiritus Christi dona sunt, ad quas pariendas
parum proficiunt humanitatis quidam affectus, philosopho·
rum doctrinae, paganorum religiones.

——-

l) Temporis angustiis perquam brevi praecidere cogor.

 

